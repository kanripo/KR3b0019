# -*- mode: mandoku-view; -*-
#+TITLE: 紀效新書
#+DATE: 2015-08-24 23:02:57.531499
#+PROPERTY: ID KR3b0019
#+PROPERTY: BASEEDITION WYG    
#+PROPERTY: JUAN 卷五
<pb:KR3b0019_WYG_005-1a>¶
欽定四庫全書¶
　紀效新書卷五¶
　　　　　　　　　　　　明　戚繼光　撰¶
　　教官兵法令禁約篇第五(此篇之中亦有兵士當/知者但士卒者愚人也)¶
　　　(繁以號令而無所遵不如無令而/氣壯故明以教官兵之法為第五)¶
凡將領官哨隊長不相和協傾䧟妬忌煽惑妖言妄傳¶
　軍令因而誤事者斬¶
凡各營分𣲖已定先照各腰牌格式共為一函造書册¶
<pb:KR3b0019_WYG_005-1b>¶
　二部俱送本部印鈐一本發把總一收本府¶
凡有逃故缺伍該召補兵勇每月半隊長如式開新補¶
　手本呈哨官哨官呈總總呈府驗中改簿給腰牌發¶
　總總改發隊常操¶
凡遇有逃故本伍即刻報隊長隊長報哨長哨長報哨¶
　官哨官報把總即於本日開手本呈逓¶
凡各兵遇有疾病本日同夥即報本隊長隊長親看緩¶
　急報赴哨官哨官報赴本總本總即日報本府以憑¶
<pb:KR3b0019_WYG_005-2a>¶
　批醫療視遇在客戍本府親詣撫視¶
一常日每一名各將米二升炒黄包裹一升研為細末¶
　一升另包麥麵二升一升用香油作煤一升蒸熟六¶
　合用好燒酒浸晒乾再浸以不入為度研為麵另包¶
　四合用鹽醋晒浸以不入為度晒研為末另包行軍¶
　之際非被賊圍困至緊不許用出兵隨行忘帯者如¶
　失軍器同¶
凡各兵進教塲過放静砲後到者俱開不到究治各門¶
<pb:KR3b0019_WYG_005-2b>¶
　封鎻後閒人出入及縱遊兵闖營皆巡視旗之罪¶
凡毎日進操候下營畢各官下地方即將所部兵士省¶
　令各隊填到單已到止開總數未到及有差俱開花¶
　名把總官類粘候下營畢赴臺呈逓如主將不進教¶
　塲操畢各官齎赴回操即日呈逓¶
凡器械不鮮明專罪哨長號令不明專罪把總武藝不¶
　精習專罪哨官逃去奸盗等事不詰首專罪隊長與¶
　同隊甲兵¶
<pb:KR3b0019_WYG_005-3a>¶
凡責成之例不拘平時臨陣凡違誤遲玩畏避退縮器¶
　鈍事犯等項毎甲三人以上連坐甲長每隊一甲以¶
　上連坐隊長毎哨一隊以上連坐哨長五分以上連坐¶
　領兵官哨官¶
凡遇傳示號令巡視旗止傳各領兵官領兵官傳與哨¶
　長哨長傳隊長隊長傳甲長甲長傳各兵若有得令¶
　不傳傳到不遵者常操遲誤打四十棍臨征軍法施¶
　行¶
<pb:KR3b0019_WYG_005-3b>¶
我一人你們三四千一句説話如何傳得遍知我有事¶
　要分付只是𫝊與把總哨官把總哨官須要一一傳¶
　説與哨隊長哨隊長須要一一傳説與兵勇若是分¶
　付去一時記不全了還許來問我我再説去分付他¶
　若傳説不明或忘了不來再問聼我倐於隊内抽取¶
　數兵來問若問稱不知挨查隊長隊長不知挨查哨¶
　長以次挨到把總各傳不明軍法重治¶
凡平時無警在乆住地方哨官以上許冠帯哨長義士¶
<pb:KR3b0019_WYG_005-4a>¶
　許青衣隊長許青布衫繋縧其禮儀把總之待哨官¶
　哨官之待哨隊長哨隊長之待兵許以鄉情從便相¶
　待但坐須要側侍不許齊肩平列雖下至隊長與兵¶
　亦然¶
凡進操及征調在外與凡掌號笛發放把總官即戎裝¶
　錦繡哨隊長各小袖依方色戎衣執旗俱以軍容承¶
　接發放之際哨官凡有禀白跪聼把總授成哨長跪¶
　聼哨官授成隊長跪聼哨長傳令發放小兵跪聼隊¶
<pb:KR3b0019_WYG_005-4b>¶
　長傳令發放哨長以下是把總門頭俯伏隊長以下¶
　見哨官亦如之¶
凡公所哨官見把總一跪一揖哨長見把總兩跪一揖¶
　隊長不許作揖哨長見哨官一跪一揖隊長亦不許¶
　作揖隊長見哨長作揖侍立俗諺有軍中立草為標¶
　况朝廷堂堂名分凡有屬下者既知惡属下抗違不¶
　能行事即知己身不可又效属下之人復抗在上頭¶
　目决恃不得鄉曲故交軍機乃國家重務情難掩法¶
<pb:KR3b0019_WYG_005-5a>¶
　敢有親識相容故違明抗容者犯者通以軍法重治¶
　¶
　¶
　¶
　¶
　¶
　¶
　¶
<pb:KR3b0019_WYG_005-5b>¶
　¶
　¶
　¶
　¶
　¶
　¶
　¶
　紀效新書卷五¶
